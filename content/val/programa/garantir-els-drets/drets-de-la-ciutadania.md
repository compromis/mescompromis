---
title: 'Garantir els drets / Drets de la ciutadania'
---

###  Drets de la ciutadania

Tradicionalment un dels grans problemes de la nostra democràcia ha sigut la falta de mecanismes de legitimitat i participació. Durant molts anys la representació ha estat per dalt dels instruments de democràcia directa. Des de Compromís hem aconseguit que la lluita contra la corrupció, s'haja convertit en un eix estratègic de la Generalitat i la seua acció política per recuperar la credibilitat de la política i la regeneració democràtica. Volem traslladar les bones pràctiques del Govern del Botànic a les estructures de les institucions de l'estat per eradicarla corrupció i transformar-les en institucions transparents i participatives.

Hem de seguir avançant en els drets de ciutadania, que en aquest moment són múltiples i que passen per garantir des d'una infància digna fins a la memòria democràtica. Uns drets que protegeixen la diversitat com a valor, des de la religiosa fins a la sexual, passant per l'ètnica. Uns drets de ciutadania que reclamen una administració eficient i centrada en les persones.

####  Regeneració democràtica: una administració al servei de les persones honesta i transparent

##### Rendició de comptes

1. Volem que la rendició de comptes davant la societat forme part de la cultura de les institucions públiques; per això considerem imprescindible la rendició de comptes anual de tots el titulars de totes les carteres ministerials, i de la Intervenció General i de les institucions constitucionals davant el Parlament.
2. Obligació legal de publicació i de control parlamentari del grau d'execució pressupostària de manera trimestral de totes les institucions amb titularitat o finançament públic: de tots els ministeris, la Casa Reial, el Consell General del Poder Judicial, els partits polítics, els sindicats i les organitzacions públiques empresarials.
3. Reforma del Codi Penal per perseguir el finançament il·legal dels partits polítics sense prescripció i que prohibisca la condonació de deutes a les fundacions que s'hi vinculen.
4. Separació immediata dels comandaments implicats als casos en què es detecten seguiments i investigacions injustificades de ciutadans i partits polítics.
5. Donarem compliment a les recomanacions en matèria de transparència exigides al Congrés en l'últim informe del Grup d'Estats contra la Corrupció (GRECO), dependent del Consell d'Europa.
6. En línia amb el Govern del Botànic, traslladarem a l'Estat la regulació de l'activitat dels _lobbys_, garantint la transparència en la participació dels grups d'interès en l'adopció de polítiques públiques i en l'elaboració de projectes normatius; tot açò d'acord amb els principis de legalitat, publicitat, transparència, rendició de comptes i responsabilitat en la gestió pública.
7. Promourem la reforma de la Llei de Transparència eliminant excepcions poc justificades com &quot;els interessos econòmics i comercials&quot;,  i perquè hi haja una veritable garantia d'accés a la informació per part de la ciutadania i de control de la administraciópública i de govern amb un Consell de Transparència i Bon Govern veritablement independent.
8. Publicació d'agendes d'alts i altes càrrecs.
9. Publicació de les declaracions de béns i activitats completes de les i els alts càrrecs; no només un extracte, com ocorre en l'actualitat.
10. Publicació del nom, currículum complet, sou i càrrec, data de nomenament i cessament de tot el personal eventual.
11. Publicació del llistat de viatges realitzats per part dels membres del Govern; així com l'objectiu, les persones que hi van acudir i el cost detallat per partides.
12. Auditoria ciutadana del deute de l'Administració Pública i de les empreses amb participació pública en capital, consorcis i instituts públics, amb una anàlisi de les possibles responsabilitats sancionables econòmiques i legals de governs anteriors.
13. Procediment públic i reglat dels indults que incloga l'exigència de motivació argumentada i que excloga la corrupció en els casos de possible atorgament del indult.
14. Foment de la «cultura de dades obertes» i publicació completa de la petjada administrativa: informes, esborranys o documents de treball.
15. Suport al programari lliure.

#### Participació ciutadana i transparència

##### Reforma Electoral

Aquest procés ha de comptar amb la màxima participació ciutadana de tots els àmbits polítics, socials i acadèmics i finalitzar amb la convocatòria d'un referèndum on es pregunte a la ciutadania punt per punt.

1. La circumscripció electoral serà la comunitat autònoma, a què se li assignarà un nombre de diputats i diputades proporcional a la seua població.
2. Derogació de la Llei de Protecció de la Seguretat Ciutadana, coneguda com a llei mordassa.
3. Garantia del lliure exercici dels drets fonamentals d'expressió, reunió i manifestació.
4. Derogació de les condemnes que impedeixen l'exercici del sufragi actiu.
5. Garanties efectives de paritat en la representació parlamentària mitjançant la cremallera ampla.
6. Derogació del &quot;vot pregat&quot; per a les espanyoles i espanyols residents a l'estranger. Simplificació dels tràmits consulars per poder exercir el dret al vot, amb terminis d'enviament i recepció de paperetes raonables.
7. Dret de vot als 16 anys.
8. Reforma de la llei de publicitat institucional per a introduir criteris objectius, control i transparència, tal i com s'ha fet a la nostra comunitat a proposta de Compromís.
9. Desenvolupament d'una llei de participació ciutadana que regule i facilite el contacte permanent entre el teixit social i les instàncies polítiques que exerceixen l'acció de govern, i que preveja la dotació de fons econòmics per a fomentar l'associacionisme juvenil, veïnal i cultural.
10. Reforma del Reglament del Congrés que facilite un funcionament àgil i democràtic de la iniciativa parlamentaria i perquè garantisca un veritable control al govern.
11. Reforma de la Llei de Iniciativa Legislativa Popular en la línia de la vigent llei autonòmica valencianaaprovada a proposta de Compromís.
12. Impuls de la utilització dels referèndums perquè la gent puga participar de les decisions polítiques.
13. Eliminació de l'aforament parlamentari perquè no supose un blindatge davant de l'acció de la justícia.
14. Reforma de l'article 135 de la Constitució Espanyola per suprimir la prioritat absoluta atorgada al pagament del deute públic de les administracions públiques.
15. Desenvolupament de l'article 23 de la Constitució Espanyola per a estendre la democràcia participativa a altres esferes com el medi ambient, el dret públic de l'economia o les lleis procedimentals.
16. Els valors de la democràcia i la participació formaran part del currículum educatiu.

##### Mesures contra el frau fiscal

1. Prohibició de l'Administració pública de relacionar-se mitjançant els paradisos fiscals i amb empreses que en facen us.
2. Reforma del Tribunal de Cuentas per a garantir-ne la independència i que compte amb els mitjans suficients per a desenvolupar la seua tasca.
3. Creació d'una oficina antifrau que perseguisca qualsevol tipus d'il·legalitat en l'àmbit de l'administració pública i en previnga el delicte.
4. Reforma de la pàgina web del Boletín Oficial del Registre Mercantil (BORME) perquè siga de fàcil consulta, de forma gratuïta i en línia dela informació bàsica d'empreses i societats continguda en els registres mercantils.

##### Contractació pública

1. Reforma de la Oficina Independiente de Regulación y Supervisión de la Contratación perquègarantisca la independència real i eficiència administrativa. La Presidència i les Vocalies seran nomenades pel Congrés.
2. Creació d'una figura de control ciutadà a les meses d'adjudicació de contractes de regulació harmonitzada, on seran convidats membres d'entitats socials o ciutadanes i ciutadans individuals, que podran observar-ne tot el procés i presentar-ne denúncia a l'organisme de control si s'escau.
3. Garantir l'anonimat i protecció de les persones denunciants de casos de corrupció per llei,mitjançant una bústia ciutadana anònima que permeta que la ciutadania, funcionaris inclosos, puguen denunciar irregularitats en la contractació sense por a represàlies.
4. Garantir la transparència en els preus d'adquisició de productes farmacèutics per part del sector públic tal i com exigeix la Llei de Contractes Públic. Així com en la publicació de tots els pagaments realitzats per la indústria farmacèutica a les organitzacions i els professionals sanitaris.

##### Administracions públiques

1. Foment de la cooperació entre administracions.
2. Promourem la derogació de  la Llei de Racionalització de l'Administració Pública, especialment en allò que afecta a la recuperació de les competències municipals en matèria de serveis socials per part dels ajuntaments.
3. Implantació dels pressupostos per programa, l'avaluació de les polítiques públiques a tots els nivells i simplificació dels tràmits administratius.
4. Delimitació precisa dels àmbits polític i administratiu, per eliminar la confusió entre les responsabilitats de direcció política i les de gestió.
5. Democratització de les administracions públiques, fent-les més transparents i acostant-les a les ciutadanes i ciutadans, tot implementant instruments de participació en la planificació, presa de decisions, desenvolupament, execució i gestió de les polítiques públiques, i en el control, funcionament i eficiència dels serveis públics.
6. Codi ètic per a l'actuació dels empleats públics, per promoure models de conducta com la prevalença de l'interès general sobre el particular, l'actuació amb objectivitat, imparcialitat i transparència, la no utilització de mitjans públics per a fins privats, la voluntat de servei a la ciutadania i la utilització amb eficàcia dels recursos públics.
7. Preferència de la titularitat pública de la gestió, i rectificació de l'actual procés privatitzador, millorant-ne la gestió dels instruments de Dret Públic (contractes públics, gestió pressupostària, procediments administratius) i implantant mecanismes avaluadors de l'eficàcia de l'activitat administrativa i dels serveis públics, i de sistemes d'exigència de responsabilitats als gestors i gestores.
8. Modificació de la Llei de transparència en la contractació del personal que accedeix a llocs de treball en empreses concertades amb l'estat, perquè la contractació es faça seguint els criteris generals d'igualtat, mèrit, capacitat i publicitat. Hi haurà borses auditades pels representants de les persones treballadores.
9. Simplificació dels nivells i escales funcionarials, i reducció efectiva de les diferències de sou entre els grups funcionarials en un màxim d'1 a 3, particularment en els cossos generals de l'Administració.
10. Agilització del pas voluntari dels funcionaris d'una administració a una altra diferent.
11. Extinció definitiva de la precarietat a la funció pública mitjançant la implantació dels sistemes de consolidació adients, sense obrir la porta, al favoritisme polític. L'administració ha de comprometre's a oferir públicament, com a màxim amb una periodicitat anual, la totalitat de les places disponibles en cada moment.
12. Creació d'institucions formatives pròpies de les administracions, per tal d'assegurar la millora constant del nivell de coneixements dels funcionaris i la seua possibilitat d'ascens correlatiu, per descarregar la Universitat de la seua funció actual d'expenedora de títols quan els funcionaris necessiten per progressar laboralment.
13. Establiment de la tecnificació total de l'Administració, i inclusió de les comunicacions amb l'administració i eliminació de qualsevol tipus de cua, mitjançant la universalització del sistema de cita prèvia telefònica i/o informàtica.
14. Supressió de l'administració perifèrica de l'Estat al País Valencià amb el traspàs a la Generalitat de totes les seues funcions.
15. Reconeixement dels alcaldes i alcaldesses com a representants de l'Estat i la Generalitat en el terme municipal. Reforçament de la dimensió política i l'autoritat de les administracions municipals.

#### Dret a l'autogovern

##### Descentralització definitiva de l'Estat

És prioritari el reconeixement constitucional de la plurinacionalitat de l'Estat, a més del reconeixement que les nacionalitats són subjectes polítics sobirans que tenen dret a triar lliurement el seu futur.

1. Cal suprimir la divisió provincial i eliminar les diputacions provincials, transferint-ne les competències a la Generalitat i a les administracions locals.
2. Reforma del Senat perquè desenvolupe la tasca d'autèntica representació territorial.
3. Modificació de l'article 145 de la Constitució, que elimine la prohibició de federació de comunitats autònomes i l'autorització de les Corts Generals per fer-hi acords de col·laboració quan tinguen interessos comuns.
4. Desenvolupament d'allò previst a l'article 150.2 de la Constitució per assumir totes les competències possibles (rodalies, ports, aeroports, costes, etc.)
5. Establiment de mecanismes per lluitar contra el dúmping fiscal. Garantir una harmonització tributària entre els habitants d'una comunitat respecte d'una altra.
6. Modificació de l'article 149.1.8 de la Constitució per garantir la possibilitat que totes les comunitats autònomes, sense distinció, puguen legislar en matèria de Dret civil propi en les mateixes condicions.
7. Reclamació de la posada en pràctica de l'article 156 de la Constitució Espanyola per assegurar que els serveis es puguen prestar en les mateixes condicions a tots els ciutadans i ciutadanes, amb independència del lloc de residència.
8. Totes les llengües de l'Estat han de ser cooficials i podran ser emprades a les Corts Espanyoles. Inversions per a la promoció interior i exterior de les llengües cooficials. La presidència del Govern tindrà com a competència pròpia el foment de totes les llengües de l'Estat.
9. Introducció del trilingüisme a tot el territori estatal. En el cas dels territoris amb llengua pròpia, s'ensenyarà, a més d'aquesta, el castellà i una d'estrangera (preferentment anglés); i als territoris de parla castellana, a més del castellà, s'ensenyarà una d'estrangera i una de les altres de l'Estat.
10. Les diferents llengües de persones sordes reconegudes a l'Estat espanyol també gaudiran d'oficialitat plena.

##### Igualtat de tracte

1. Reconeixement i promoció de la llengua i cultura romanís com a elements integrants de les cultures hispàniques.
2. Desenvolupament d'una nova Estratègia Estatal d'Inclusió del Poble Gitano 2020-2025 amb dotació real pressupostària i impuls de polítiques actives per part de l'Administració estatal per a complir-ne els objectius. A més, redefinició del pla de desenvolupament gitano, de 1989, i recuperació del finançament estable amb una dotació de 5 milions d'euros.

#### Justícia

##### Més Eficiència

1. Impuls del Servei de Justícia Gratuïta com a dret constitucional de la ciutadania mitjançant la dignificació de la feina dels lletrats i procuradors, amb unes retribucions dignes i una formació contínua.
2. Dotació pressupostària suficient per garantir una resposta immediata als conflictes que són sotmesos a la seua resolució.
3. Sistema d'accés a la carrera judicial i fiscal que abandone progressivament l'actual esquema d'oposició memorística i, en el seu lloc, permeta els llicenciats amb millor currículum acadèmic entrar com aspirants en els òrgans judicials per fer un període d'aprenentatge i, posteriorment, poder presentar-se a exàmens selectius de naturalesa essencialment pràctica, en línia amb el sistema alemany.
4. Increment del pes dels anomenats hui dia &quot;tercer i quart torn&quot; en el conjunt de la judicatura.
5. Millorade l'atenció a les víctimes del delicte, amb un reforçament de les actuals oficines (OVD) i ampliació de la xarxa territorial, elaboració de protocols de funcionament i una major coordinació amb els recursos municipals i les Forces i Cossos de Seguretat de l'Estat.
6. Incrementar la lluita contra la violència de gènere, amb una major coordinació entre les OVD i la resta de recursos dels Lletrats de l'Administració de Justícia,  personal judicial i la conselleria competent en matèria de dones; col·laboració en la formació transversal en matèria de gènere de jutges i fiscals; reforç de les unitats de valoració de l'Institut de Medicina Legal; i la Integració del SIRAJ amb els sistemes de gestió processal.
7. Garantir que la formació especialitzada en matèria de gènere siga obligatòria i avaluable no només en les oposicions a Judicatura, Escola Judicial i formació continua anual, impartida pel Consejo General del Poder Judicial, així com als jutges i jutgesses ja en actiu.
8. Impuls de la institucionalització dels sistemes extrajudicials de resolució de conflictes, com la mediació i l'arbitratge, per tal de reduir la càrrega de treball dels jutges.
9. Adequació dels mitjans materials i personals a les necessitats actuals, prioritzant-ne l'adscripció de recursos als funcionaris públics amb competències en la lluita contra la corrupció, i reforç a les unitats de suport de la Policia, de l'Agència Tributària i de la Intervenció dels òrgans judicials i fiscals.
10. Dotació d'instruments materials suficients als òrgans encarregats de realitzar el decomís o l'embargament dels béns, mitjans, instruments i guanys del delicte; i, en determinats casos, del traspàs i adjudicació definitiva a l'Estat.
11. Dotació, als jutjats i a la Fiscalia, de les unitats de suport i de professionals del peritatge necessaris per a la seua màxima eficàcia. Garantirem que les fiscalies compten amb el mitjans suficients per a desenvolupar la seua tasca.
12. Aplicació en l'Administració de Justícia de l'Estatut Bàsic de l'Empleat Públic, que recull el dret a la progressió en la carrera professional horitzontal del personal titular, amb els complements retributius corresponents.
13. Modificació de l'article 445 LOPJ perquè els lletrats de l'Administració de Justícia que actuen com a encarregats del Registre Civil continuen en la situació de Servei Actiu i no en la de Serveis Especials. Manteniment del Registre Civil com a servei públic i gratuït.
14. Adopció d'un llenguatge comprensible en les resolucions judicials i en totes les comunicacions adreçades als usuaris de l'Administració de Justícia.
15. Treball per la igualtat dins de l'Administració de Justícia, per revertir les estadístiques del Consell General del Poder Judicial i de la Fiscalia General de l'Estat que demostren l'actual paper subaltern de les dones en les activitats formatives, comissions de serveis, gestió institucional i representació externa. A igual treball, igual possibilitat de promoció professional per a jutgesses, fiscals i lletrades de l'Administració de Justícia.
16. Modificació de la Llei Orgànica del Poder Judicial perquè totes les convocatòries d'ingrés a l'Administració de Justícia engloben la totalitat de les places vacants existents en eixe moment, així com un nombre addicional que permeta cobrir les que previsiblement puguen produir-se fins a la següent convocatòria.
17. Per tal d'evitar desplaçaments molests, generalització de l'us de la videoconferència per a totes aquelles declaracions d'intervinents en el procés en què no siga necessària la immediació.

##### Més Democràcia

1. Garantia que el Consejo General del Poder Judicial funcione amb independència i siga triat amb criteris de mèrit i capacitat tenint en compte la sobirania del poble. Potenciació del caràcter col·legiat del CGPJ i disminució de l'excessiu presidencialisme.
2. El Consell General del Poder Judicial i els Consells Judicials Autonòmics han de ser harmonitzats, per tal que estos reben competències delegades d'aquells i s'arribe a articular un sistema de govern dels i les jutges que siga horitzontal en el plànol territorial.
3. Ratificació del Fiscal General de l'Estat pel Congrés.
4. Garantia en l'Administració de Justícia dels drets lingüístics de les persones valencianoparlants, i promoció de l'ús i el coneixement del valencià. Reforma de l'article 2.3 de LOPJ per garantir a la ciutadania l'exercici del dret a utilitzar qualsevol de les llengües oficials de l'estat espanyol en l'àmbit de l'Administració de Justícia. Cal que els magistrats, membres del Ministeri Fiscal i funcionaris de l'Administració de Justícia acrediten un coneixement de la llengua oficial pròpia del lloc on estiguen servint, per tal de donar compliment a allò establert a l'article 120.2 de la Constitució Espanyola, que prescriu que les actuacions judicials seran predominantment orals.
5. Reforç de l'autogovern valencià en l'àmbit de la justícia:

  - Negociació del traspàs de majors competències en matèria de personal la gestió ordinària del qual ja correspon a la Generalitat com són el Cos d'Auxili judicial, Tramitació Processal, Gestió Processal i Metges Forenses; en particular, transferència de la gestió del Cos de Lletrats de l'Administració de Justícia a les CCAA a competències transferides.
  - Instància al govern central a avançar en la codecisió Estat-Generalitat en la política de demarcació i planta judicial, en relació a la creació de jutjats i tribunals i a la delimitació del seu àmbit territorial.
  - Exigència de la transferència a la Generalitat de la titularitat dels comptes de dipòsits i consignacions judicials i, per tant, dels seus rendiments, així com de les taxes judicials estatals.

1. Reforma de l'article 231 de la LOPJ així com de l'article 142 de la Llei d'Enjudiciament Civil per garantir l'exercici del dret a la ciutadania, així com del personal judicial, d'utilitzar qualsevol de les llengües oficials de l'estat espanyol en l'àmbit de l'Administració de Justícia.
2. Creació del Pla de Drets Humans, que siga fiscalitzat i monitoritzat per la societat civil i que garantisca la dignitat de tots els centres de detenció, especialment dels calabossos municipals, els centres de menors i les dependències judicials.
3. Reforma de la Constitució Espanyola per garantir la possibilitat que totes les Cmunitats Autònomes, sense distinció, puguen legislar en matèria de dret civil propi, en igualtat de condicions i en la mesura que hagen assumit tal competència als seus respectius estatuts d'autonomia. Aquesta reforma substantiva també servirà per descarregar de treball a la Sala 1a del Tribunal Suprem i fer-ne redistribució entre les Sales del Civil dels Tribunals Superiors de Justícia quant als recursos de cassació i de revisió fonamentats en normes de dret civil autonòmic.
4. Cal continuar treballant perquè, en compliment d'allò preceptuat a l'article 152 de la Constitució, els processos judicials es mantinguen dins l'àmbit del Tribunal Superior de Justícia corresponent al lloc on s'haja suscitat la controvèrsia.
5. Supressió de la Sala Penal de l'Audiència Nacional, atès el caràcter d'òrgan judicial excepcional propi d'una etapa predemocràtica, i atès també que la realitat actual demostra que cauen sota la seua jurisdicció nombrosos fets delictius de discutible perillositat i alarma social, raó per la qual sotmetre els seus autors a l'acció d'un tribunal ubicat a Madrid, en molts casos llunyà dels seus domicilis, suposa un factor addicional de càstig injustificat.
6. Extensió progressiva de la funció del jurat a tots els delictes de corrupció.
7. Eliminació progressiva dels llocs de lliure designació, substituint-los pel concurs de mèrits com a sistema per a la cobertura de les places vacants de magistrats, jutges, fiscals i resta de personal dels cossos generals i especials.

##### Memòria democràtica

1. Impuls decisiu a l'ampliació de la Llei de Memòria Històrica estatal i reclamació d'un increment pressupostari que dote la llei dels recursos necessaris. Per tal de completar-la i que assegure màximes de reparació, localització i identificació de víctimes de la repressió franquista així com el reconeixement de la importància de la memòria democràtica de l'Estat. En la línea de la llei valenciana 14/2017 de memòria democràtica i per a la convivència, exemplar en la matèria.
2. Declaració de la nul·litat de les sentències i resolucions dictades pels tribunals, jurats i qualsevol altre òrgan penal o administratiu constituït per a imposar, per motius polítics, ideològics o de creença religiosa.
3. Reconversió del Valle de los Caídos en un Centre d'Interpretació del Franquisme, traslladant les restes del dictador, així com dels milers de persones soterrades que varen ser traslladades sense el consentiment ni el coneixement de les sues famílies.
4. Derogació de la Llei d'Amnistia de 1977.
5. Eliminació de vestigis: compliment efectiu de l'article 15 de la llei de Memòria Històrica que estableix que 'les Administracions públiques prendran les mesures oportunes per a la retirada d'escuts, insígnies i altres objectes commemoratius d'exaltació de la revolta militar, de la Guerra Civil i de la repressió de la Dictadura'. Entre aquestes mesures podrà incloure's la retirada de subvencions o ajudes públiques.
6. En col·laboració amb les Cmunitats Autònomes i altres administracions i organismes, s'abordarà la desaparició forçada de xiquets i xiquetes ocorreguda durant la Guerra Civil i la dictadura franquista fins a l'arribada de la democràcia, articulant els procediments legals que permeten investigar i conèixer tota la veritat sobre aquests delictes de lesa humanitat, i dotant de cobertura jurídica, psicològica i assistencial les víctimes.
7. Confecció d'un cens de víctimes en el territori espanyol; així com l'elaboració de mapes de les zones del territori en les quals es localitzen o, d'acord amb les dades disponibles, es presumisca que puguen localitzar-se restes de víctimes desaparegudes durant la Guerra Civil i la dictadura.
8. Es posarà en marxa un banc d'ADN estatal, en col·laboració amb les CCAA, dels possibles familiars de les persones desaparegudes que siga tècnicament compatible amb els que ja s'han implantat en diverses autonomies.
9. S'investigarà el total de diners incautat pel govern franquista després de 1936, que conformà el &quot;Fons de paper moneda posat en circulació per l'enemic&quot; i determinació de les persones afectades per aquest fet.
10. Modificació de la Llei 52/2007, del 26 de desembre, per la qual es reconeixen i s'amplien drets i s'estableixen mesures a favor dels qui van patir persecució o violència durant la Guerra del 1936-1939 i la posterior dictadura, per tal que es reconeguen el paper moneda i altres signes confiscats pel règim franquista i es reconega el dret de reparació als particulars afectats per la confiscació dels seus diners. Així com la recuperació dels béns dipositats a les caixes d'estalvis valencianes.
11. Promoció i commemoració des de les institucions públiques del dia 28 de març, declarat com a Dia d'homenatge i record de les víctimes de la Guerra Civil i la dictadura per la Llei de Memòria Democràtica.
12. Promoció de la investigació científica i la difusió sobre la necessària memòria històrica.

##### Laïcisme

1. Derogar els diferents acords particulars signats entre l'Estat i les diferents confessions religioses, com ara el cas del tractat signat amb la Santa Seu el 3 de gener de 1979, entre l'Estat i les esglésies evangèliques (Llei 24/1992, de 10 de novembre), comunitats jueves (Llei 25/1992, de 10 de novembre) i comunitats musulmanes (Llei 26/1996, de 10 de novembre).
2. Finalització del finançament de l'Església catòlica a costa dels pressuposts generals de l'Estat i supressió dels beneficis fiscals especials de què gaudeix, i possibilitat d'acollir-se a les excepcions pròpies d'associacions, entitats sense ànim de lucre i/o entitats benèfiques privades, segons siga procedent.
3. Impuls de la modificació de la normativa relativa a l'exempció dels impostos com ara  l'IBI a l'Església catòlica i altres confessions religioses, així com a les seues organitzacions i centres d'ensenyament i proselitisme religiós així com a començar una campanya de cobrament de l'impost dels béns immobles no destinats al culte en coordinació amb la FEMP.
4. Garantia mitjançant les reformes legals oportunes del caràcter laic que ha de revestir l'escola pública, deixant l'educació confessional fora del currículum i de l'àmbit escolar.
5. Inici d'un procés de revisió de les immatriculacions realitzades per la pròpia església catòlica amb total transparència.
6. Modificació de l'apartat 3 de l'article 16 de la Constitució per eliminar la referència privilegiada a l'Església catòlica.
7. Substitució de la condició aconfessionalitat de l'Estat per la condició de laïcisme.
8. Impuls de reformes legislatives que tendisquen a assegurar la neutralitat dels poders públics estatals davant del fet religiós, tenint en compte l'opinió dels representants de les diferents confessions religioses i organitzacions laiques, per redactar una nova llei que regule la llibertat religiosa que garantisca la neutralitat de l'Estat davant el fet religiós, i d'aquesta manera, garantisca la llibertat de consciència.
9. Impuls de la derogació del delicte d'ofensa als sentiments religiosos tipificat a l'article 525 del Codi Penal.

#### República

La democràcia espanyola té un deute pendent amb la societat, com és la convocatòria d'un referèndum que permeta a la ciutadania optar entre continuar sent serfs o ser ciutadans lliures, optar entre la monarquia o la república com a model d'Estat. Per això considerem necessari que s'inicie la consulta i reforma constitucional que permeta al poble sobirà manifestar-se amb total llibertat al respecte per abordar la reforma constitucional necessària.

##### Comunicació i societat de la informació

El benestar comunicatiu ha de ser el quart pilar de l'estat del benestar, juntament amb el dret a la sanitat i l'educació públiques i gratuïtes i la prestació de serveis socials. El benestar comunicatiu ha de suposar:

1. Garantia del dret a la informació del conjunt de la ciutadania, tot i posant-hi els mitjans per a fer-lo efectiu.
2. Compliment del dret d'accés als mitjans públics i privats per part dels grups, associacions, entitats i persones afectades per qualsevol assumpte o problema.
3. Establiment d'espais lliures i gratuïts d'expressió d'idees per a la formació d'una opinió pública crítica.
4. Producció i difusió de continguts documentals, de ficció i entreteniment amb formats de qualitat i accessibles a la majoria social.
5. L'objectiu més urgent de les polítiques de comunicació ha de ser el reforçament de l'espai públic. Cal posar-hi, doncs, la infraestructura per a fer-lo efectiu, i això vol dir que la xarxa de difusió ha de ser pública i els usos han de servir per a la transmissió de dades i per a l'accés a Internet. Garantirem l'accés públic i gratuït a Internet per al conjunt de la ciutadania, i impulsarem l'alfabetització informàtica per tal de reduir l'escletxa de desigualtat en l'accés i l'ús dels recursos digitals.
6. Desgovernamentalització de RTVE, amb les reformes legals adients. Eliminació de qualsevol corretja de transmissió entre els entramats institucionals i les empreses de comunicació pública, tant en l'àmbit de la gestió corporativa com en les rutines professionals.
7. Cal que RTVE reculla amb sensibilitat i respecte la diversitat informativa, cultural i lingüística de tot l'Estat, de tal manera que complisca el seu paper vertebrador de les diferents realitats socials i nacionals del conjunt.
8. El Centre Territorial de RTVE al País Valencià tindrà una programació completa en valencià, la qual serà compartida i intercanviada amb les altres comunitats autònomes del nostre domini lingüístic.
9. Restabliment dels convenis amb els governs autònoms per tal d'impulsar la producció audiovisual del diferents territoris de l'Estat. Els recursos invertits en producció han de ser proporcionals a l'aportació poblacional del territori valencià.
10. Cal posar en marxa el Consell Estatal de Mitjans Audiovisuals CEMA com a òrgan regulador, supervisor i sancionador del sector, tot establint-ne per llei garanties per a la independència política i econòmica.
11. Estatut de la Informació, per protegir els professionals del sector i instaurar un codi deontològic.
12. L'Estat ha de garantir que a tot el seu territori es podran veure totes les televisions públiques que emeten en les diferents Cmunitat Autònomes amb l'objectiu d'ampliar el servei públic a la ciutadania i fomentar el coneixement mutu entre els pobles. Especialment, cal garantir la reciprocitat entre les televisions públiques autonòmiques que comparteixen un mateix sistema lingüístic. D'aquesta manera, l'audiovisual valencià podria estendre's a diferents parts de l'Estat, a Europa i al món.
13. L'espai radioelèctric és públic i totes les adaptacions i innovacions tecnològiques en la transmissió han de prioritzar els serveis públics de ràdio, televisió, multimèdia i xarxes. Les concessions privades s'atorgaran una vegada garantides les necessitats de servei públic i, en la mesura que aquestes concessions són un negoci, hauran de pagar una taxa per l'ús de l'espai públic, la qual s'invertirà en els mitjans públics.
14. Reclamarem que el pla tècnic estatal de ràdio i televisió es faça de forma negociada amb el govern de la Generalitat i que la distribució i assignació posterior siga competència de la comunitat autònoma.
15. Demanda d'un canvi en la reglamentació del pla tècnic de la TDT per tal que les TDT locals públiques puguen posar-se en marxa sense la necessitat d'un consens entre tots els ajuntaments d'una mateixa demarcació. Això ha suposat, a la pràctica, la mort de la TDT local pública. La seua revitalització permetria vertebrar millor el territori i ser un impuls per a la professionalització de la comunicació audiovisual de proximitat.
16. La ràdio, la televisió i les plataformes tecnològiques públiques han d'arribar a tota la ciutadania i, per això, s'han d'arbitrar els sistemes que permeten l'accés a les persones amb diferents capacitats.
17. S'ha d'avançar en l'emissió multilingüe de tal manera que les radiotelevisions públiques permeten difondre totes les llengües de l'Estat, com a estratègia cultural que també generarà importants nínxols d'ocupació i sinergies entre els sectors audiovisuals dels diversos territoris.
18. Descentralització de la promoció i difusió de la producció audiovisual, de tal manera que l'Estat afavorisca la presència en fires i festivals, també internacionals, amb ajudes específiques.
