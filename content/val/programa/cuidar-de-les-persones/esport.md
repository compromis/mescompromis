### Esport

L’esport és una activitat bàsica en la vida de les persones, no sols des del punt de vista lúdic, sinó, i sobretot, des del punt de vista de la salut mental i corporal. L’Estat ha de donar suport a la difusió i l’extensió de la pràctica esportiva, des de l’escola fins a la tercera edat.
1. Domiciliació fiscal en territori espanyol per poder representar Espanya en qualsevol activitat esportiva.
2. Foment de l’esport en l’escola orientat a educar en una vida saludable i previndre l’obesitat, el sedentarisme, etc. des de ben menuts.
3. Dotació de beques per a la pràctica de l’esport quan es tracte d’una necessitat mèdica.
4. Impuls de plans esportius específics per a persones discapacitades.
5. Donar suport a plans que fomenten la igualtat en l’esport i establiment de mecanismes de conciliació laboral i familiar també en les activitats esportives professionals i semiprofessionals.
6. Millora i adaptació de l’accessibilitat de les instal·lacions esportives públiques.
7. Suport a la pilota valenciana des de l’administració central, amb el seu reconeixement legal com a esport, la qual cosa ens permetrà la pràctica i la promoció en les mateixes condicions que qualsevol altre esport amb reconeixement estatal.
8. Creació d’un Centre d’Alt Rendiment Esportiu a territori valencià, gestionat per la Generalitat Valenciana.
9. Modificació del decret de repartiment dels diners recaptats en les travesses esportives perquè es destinen a les comunitats autònomes i no a les diputacions provincials.
