### Salut
Considerem que la salut i el benestar de les persones són un valor essencial que cal preservar i promoure en tots els àmbits de la vida. Assolir aquest objectiu exigeix polítiques integrals de salut pública que comencen en les accions de prevenció de danys i de promoció de la salut en l'àmbit laboral.

La protecció de la salut com un dret fonamental de les persones i un dels pilars de l'estat del benestar. Per a garantir la salut el nostre sistema sanitari ha de ser universal, públic, gratuït, de qualitat i adequadament finançat.

Defensarem la promoció de la salut com a model útil i necessari per tal de protegir i millorar la salut de les persones, i ens comprometem a reforçar en els entorns de vida, estudi, oci i treball aquells recursos i actius que contribuisquen a mantindre la salut individual i col·lectiva.

1. Establiment del dret a la protecció i promoció de la salut i la prevenció de la malaltia de les persones com a dret fonamental en la Constitució amb la mateixa protecció i garanties que altres drets civils i polítics.
2. El nostre model sanitari serà un sistema sanitari públic i universal, de gestió directa, basat en l'evidència científica, eficaç i amb finançament públic.
3. Derogació el reial decret 16/2012 que pose fi a l'apartheid sanitari i garantir el dret a la protecció de la salut a totes les persones que es troben en l'Estat.
4. Posar fi a totes les polítiques de privatització i externalitzacions dels serveis sanitaris públics a tot l'estat espanyol. Iniciarem un camí de reversió dels serveis privatitzats.
5. Derogació de la Llei 15/1997, així com aquelles que han permès la privatització d'aquests serveis.
6. Derogació del copagament farmacèutic.
7. Defensa el dret de tota persona a disposar del seu cos i de la seua vida i a elegir lliurement el moment i els mitjans per a finalitzar-la. Proposem despenalitzar, amb tota mena de garanties legals, l'eutanàsia i el suïcidi mèdicament assistit per a aquells malalts avançats que volen alliberar-se d'un patiment que els resulta intolerable. En aquests supòsits de decisió lliure i voluntària, expressada de forma inequívoca segons els requeriments legals, quedarà despenalitzada la cooperació per a la mort digna mitjançant la derogació de l'article 143.4 del Codi Penal. Aquests drets i garanties, així com la gestió dels recursos assistencials necessaris, seran recollits en una Llei de Mort Digna i d'Atenció Sanitària al Final de la Vida, l'aplicació efectiva de la qual serà competència i responsabilitat de l'Administració Sanitària.
8. Dotació d'un finançament suficient el sistema sanitari públic i transparència en la gestió de la despesa pública. S'ha d'arribar a una situació de sostenibilitat del Sistema Nacional de Salut mitjançant un finançament adequat i polítiques estatals que impulsen en l'àmbit autonòmic reformes encaminades a la bona gestió, el bon govern i les millores organitzatives, mai per mitjà de retallades pressupostàries o de qualsevol altre tipus.
9. Cal situar l'atenció primària i comunitària com a eix central de tota l'atenció sanitària, introduint nous perfils professionals, incrementant-ne la dotació econòmica i donant-li major capacitat de resolució dels problemes de salut.
10. Elaboració d'un Pla d'Igualtat en cada hospital públic i atenció primària, assegurant la formació en gènere i prevenció de violències masclistes a tot el personal dels serveis de salut.
11. Acabar amb la deshumanització en la prestació dels serveis sanitaris. Cal potenciar la salut en positiu, mitjançant la promoció i protecció de la salut i la prevenció de la malaltia. La promoció de les condicions i d'estils de vida saludables amb el treball intersectorial. Establiment de programes de salut infantil que es desenvoluparan a l'escola per millorar els hàbits de vida saludable des de la infantesa. Hi haurà un calendari vacunal únic per a tot l'estat.
12. Estudiar l'ampliació de les prestacions sanitàries com ara podologia, pròtesi, psicologia, fisioteràpia, nutrició, estomatologia i odontologia... i d'altres disciplines de les ciències de la salut.
13. Elaboració d'un pla per a la promoció de la salut de les persones en el trànsit de la tercera a la quarta edat.
14. Foment de la salut sexual i reproductiva.
15. Revitalització dels serveis de planificació familiar i facilitació a l'accés de les persones joves a aquests serveis.
16. Garantia del dret de les dones a la interrupció voluntària de l'embaràs i l'accés gratuït a la píndola del dia de després. Dotació de la xarxa sanitària pública dels recursos suficients per a la pràctica de la interrupció voluntària de l'embaràs.
17. Dotació de la xarxa pública dels serveis necessaris per a l'atenció a la identitat de gènere.
18. Accés igualitari de totes les dones als tractaments de fertilitat, fecundació _in vitro_ i inseminació artificial en la sanitat pública.
19. Normalització i millora l'educació sexual en tots les àmbits.
20. Elaboració d'un Pla de salut sexual des de la perspectiva de gènere i LGTBI que promoga en tota la ciutadania, i especialment entre els més joves -per mitjà de la seua implementació en centres educatius-, l'educació sexual des d'un vessant positiu i de prevenció de violències, malalties físiques i afectives. La perspectiva de gènere serà sempre considerada en els Plans Integrals de Sanitat al Sistema Nacional de Salut, desmedicalitzant la població en general i les dones en particular.
21. Establiment de mesures de protecció a les dones contra la violència de gènere, tenint en compte l'especial vulnerabilitat de dones amb discapacitat, malaltia mental greu, immigrants, d'altres ètnies, víctimes de tràfic, residents en entorns rurals i ancianes.
22. Cal afavorir la lactància materna i una atenció a l'embaràs, part i puerperi conforme als principis de l'Organització Mundial de la Salut (OMS) de 2001 i els drets de l'embarassada i el nadó de la Conferència de Fortalesa (Brasil) de 1985. És fonamental la participació de les dones en l'elaboració dels protocols mèdics. Les decisions de les dones en l'atenció al part i postpart han de respectar-se sempre que siga possible, retornant el protagonisme en aquests processos. Cal reduir  les cesàries i els parts induïts. Adequarem la preparació al part als horaris de les dones treballadores.
23. Cal elaborar i posar en pràctica de forma efectiva protocols sanitaris per a casos de dones sotmeses a mutilació genital o a matrimonis forçats.
24. Cal potenciarem línies d'investigació en R+D+i, en totes aquelles àrees d'interès per a millorar la salut de la població.
25. El Sistema Nacional de Salut adoptarà una actitud proactiva i anticipatòria en la detecció de malalties pròpies de l'envelliment de la població i davant de les malalties cròniques, tot proporcionant una atenció integral als col·lectius afectats.Cal  afavorir  l'apoderament de la persona malalta i el suport a la persona cuidadora.
26. Cal reforçar el model d'atenció comunitària a la salut mental suprimint els serveis de tipus manicomial i desenvolupant una xarxa d'allotjaments amb diversos nivells de suport. I implantar un Pla de Salut Mental que dignifique les persones afectades i pose la salut mental en el centre de les polítiques públiques adreçades a la diversitat.
27. Implantació d'un Pla de Salut Mental que dignifiqui a les persones afectades i que posi la salut mental en el centre de les polítiques públiques dirigides a la diversitat.
28. Recuperació per a la sanitat pública la rehabilitació en salut mental.
29. Establiment d'una estratègia de promoció de la salut mental en l'escola.
30. Revisar i actualitzar l'actual Pla Nacional sobre la SIDA, incloent-hi la resta d'infeccions de transmissió sexual.
31. Donar major suport al Pla Nacional contra les drogues. Potenciar el desenvolupament de programes de prevenció i educació per a la salut en aquestes àrees.
32. Promoció de l'accés de les dones a informació de patologies que els afecten de manera diferencial, atenció especialitzada i formació del personal sanitari per a eliminació d'estereotips.
33. Realitzar un Pla Nacional d'atenció a les emergències per tal de regular i ordenar l'assistència urgent que reben els ciutadans i les ciutadanes fora de les instal·lacions sanitàries. Aquesta regulació contemplarà una cartera mínima de serveis a complir a tot el Sistema Nacional de salut i la capacitació i formació necessàries de cada professional amb implicació.
34. De forma coordinada, i a proposta del Consell Interterritorial del Sistema Nacional de Salut, s'ha d'estendre la història clínica digitalitzada i la recepta electrònica a tots els serveis públics d'atenció sanitària i dinamitzar la plataforma digital que permeta l'accés a les històries clíniques dels i les pacients al personal autoritzat del sistema sanitari.
35. Cal potenciar el paper del Consell Interterritorial del Sistema Nacional de Salut en la planificació, disseny d'estratègies, control i avaluació de les polítiques de salut d'àmbit estatal. El Consell garantirà una atenció sanitària en condicions d'igualtat per a tots els usuaris del sistema.
36. Cal promoure la participació de la població i els professionals en tots els nivells territorials del Sistema Nacional de Salut. Aquests òrgans de participació aprovaran els plans de salut de l'àrea, determinaran les prioritats en la seua execució i realitzaran el seguiment del seu compliment. Hi haurà una rendició de comptes anual per part dels responsables dels diferents centres i serveis sanitaris.
37. L'atenció sanitària i l'atenció social estan fortament lligades. Establiment d'un coordinació i la integració sociosanitària entre els diversos nivells d'atenció.
38. Integració i coordinació dels recursos del Ministeri de Sanitat amb els de les diferents agències avaluadores i observatoris de la salut que existeixen a les comunitats autònomes per tal de crear un òrgan coordinador estatal que tinga les funcions d'anàlisi de les desigualtats en salut, de constatació d'evidència científica, de guies de pràctica clínica i d'avaluació de resultats i de la tecnologia sanitària. Tot aquest coneixement serà utilitzat per les autoritats sanitàries per a la presa de decisions raonables i responsables
39. Incorporar la salut a totes les polítiques públiques. Adoptar les propostes i estratègies de l'Organització Mundial de la Salut per actuar de manera integral sobre els determinants socials de la salut.
40. Aplicació d'estratègies de racionalització en la despesa farmacèutica i hospitalària a tot el Sistema Nacional de Salut amb l'objectiu de redistribuir els recursos econòmics cap a l'atenció primària, la salut mental, l'atenció comunitària, la promoció de la salut, la prevenció de la malaltia, la rehabilitació, la reinserció social i laboral de persones amb diversitat funcional i l'atenció al malalt crònic.
41. Major transparència a l'Agència Espanyola del Medicament. La fixació dels preus dels medicaments ha de seguir criteris científics, transparents i participatius. Així com d'una major agilitat en l'aprovació de tractaments que aporten valor per a la salut de les persones.
42. Establiment d'una política del medicament que contemple el control sobre la producció i els preus dels medicaments. I una política tecnològica que contemple l'impuls d'una indústria pública local de tecnologia sanitària i la incorporació de l'alta tecnologia, adequadament.
43. L'actiu més important del Sistema Nacional de Salut són els i les professionals que hi treballen. La Sanitat Pública necessita recuperar-se de les retallades que s'han produït, recuperar plantilles de professionals suficients i amb condicions de treball adequades. És necessària la seua implicació en la gestió del sistema sanitari. Cal incentivar, assegurar i proveir la seua formació continuada, orientant-la cap a les necessitats de salut de la població, l'atenció comunitària, les assistencials i també les de millora de la gestió. La formació continuada serà accessible perquè cada professional puga formar-se amb qualitat i dins de l'horari de treball.
44. Augment de les places de formació MIR per ajustar-les a la demanda real del Sistema Nacional de Salut, tot actualitzant els estàndards i el disseny de les especialitzacions mèdiques i d'infermeria. A més, es crearà una convocatòria de places de MIR pediàtric per a restituir una bossa de treball suficient per a la cobertura de la totalitat de les places vacants existents i la reducció de la ràtio d'atenció.
45. Exclusivitat dels responsables de serveis sanitaris, caps clínics, quirúrgics, de laboratori i tècnics, per evitar els conflictes d'interessos en compatibilitzar activitats a la pública i la privada.
46. En l'avaluació de les competències professionals primaran els mèrits assistencials, docents, investigadors i de formació continuada, i no sols l'antiguitat.
47. Elecció dels gestors sanitaris se sustente sobre criteris objectius de professionalitat, formació acadèmica, acreditació laboral i capacitat directiva.
48. S'establiran sistemes efectius de compensació econòmica entre comunitats autònomes per les despeses sanitàries ocasionades pels seus residents desplaçats. Així mateix s'establiran sistemes efectius i justos de compensació econòmica a les diferents comunitats autònomes per l'atenció dispensada a la ciutadania europea o d'altres països.
49. Col·legiació voluntària de professionals de la sanitat que treballen exclusivament en el sistema sanitari públic.
50. Modificació de Llei de Contractes del Sector Públic-Sanitari que permeta una contractació pública d'obres, subministraments i serveis sanitaris de manera ràpida, àgil i eficaç, d'acord amb les necessitats del Sistema Nacional de Salut.